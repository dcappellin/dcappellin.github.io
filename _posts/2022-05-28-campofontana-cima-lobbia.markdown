---
layout: post
title:  "Anello da Campofontana passando da Cima di Lobbia"
date: 2022-05-28, 12:00:00 +0200
categories: hiking
---

L'idea iniziale era quella di andare alla pietra di Bismantova, ma il bollettino meteo dell'[agenzia prevenzione ambiente energia emilia-romagna][arpae] non lasciava presagire nulla di buono: pioggia, temporale e vento. Non proprio le condizioni ideali per un'escursione a 2 ore d'auto e 180 km di strada. 

Optiamo per giretto in Lessinia con partenza da Campofontana, passaggio a Cima di Lobbia fino al Passo della Scagina e ritorno passando dal Monte Telegrafo. Visto che il meteo anche da noi non era proprio eccezionale, il piano B prevedeva ritorno immediato una volta arrivati a Cima di Lobbia.

Partiamo fiduciosi dal cimitero di Campofontana con un bel soletto 🌞 , ma nuvole 🌥 verso Vicenza. Il bollettino dell'[Agenzia Regionale per la Prevenzione e Protezione Ambientale del Veneto][arpav] non era incoraggiante, ma nemmeno catastrofico, come lo era nel pomeriggio.

Imbocchiamo il sentiero ⬜ 205 🟥 per circa 4 km e 450 m di dislivello con destinazione Cima di Lobbia (1672 m). Dopo circa 350 m dalla partenza il sentiero ha una biforcazione che permette di arrivare alla Cima di Lobbia passando per il Monte Telegrafo, ma la salita, per chi la conosce, è veramente tosta, ripida e ti lascia senza fiato 🥵. La nostra idea è percorrerla in discesa la ritorno.

Arrivati in prossimità di Malga porto di sopra, poco dopo il Monte Formica, dove il ⬜ 205 🟥 si congiunge con il ⬜ 285 🟥 ormai il sole era già stato oscurato dalle nuvole e noi stessi iniziamo ad essere inglobati dalle nuvole ☁️🌫. Arriviamo a Cima di Lobbia con poca visibilità e un buon appetito - almeno per me - e quindi sosta spuntino 🍔. La visibilità si abbassa ulteriormente facendoci vedere circa 10/15 m e iniziamo a sentiere delle belle tonate ⚡️in vicinanza, quindi scatta immediato il piano B. Il sole ormai era un ricordo lontano.

Partiamo sul sentiero ⬜ 206 🟥 e poco dopo inizia a piovere 🌧 ... e a grandinare 🌨 🧊... e a soffiare un bel vento 🌬. Per fortuna la grandine è piuttosto piccolina e non desta pericoli, anche perché di ripari in zona nemmeno l'ombra. Proseguiamo con cautela, perché il sentiero è diventato scivoloso. Ad un certo punto ci ripariamo per alcuni minuti in uno dei pochi punti in cui si trovano dei piccoli boschetti in attesa che spiova. Ripartiamo e tra un acquazzone e l'altro arriviamo alla Forcella Porto (1527 m) dove abbandoniamo il ⬜ 206 🟥 per proseguire sul ⬜ 213 🟥. 

Poco prima di arrivare al Monte Telegrafo (1562 m) ennesima sosta in un boschetto dove vedo, per la prima volta, una piccola Madonna in una teca. Aspettiamo che spiova e proseguiamo. Passiamo il Monte Telegrafo fino al punto in cui il ⬜ 213 🟥 devia verso est. Da qui si scende su un sentiero non numerato verso Campofontana. La discesa, già di per sé ripida, è resa ancora più insidiosa dalla pioggia, ma con calma e concentrazione arriviamo sul sentiero ⬜ 205 🟥 a circa 300 m dal nostro arrivo.

⏱ 03:32 ↔ 6,66 km  ↗️ 520 m[^1]

Il [percorso][percorso], completo di traccia GPX e fotografie, è disponibile in [Komoot]({%- if site.komoot_username -%}https://www.komoot.it/user/{{ site.komoot_username | cgi_escape | escape }}{%- endif -%}). Ti invito a visitarlo e se ti piacciono i miei “highlight” di escursionismo e corsa ricordati di mettere un “like” 👍.

Molti dei miei percorsi sono disponibili in [PeerTube]({%- for ptb in site.peertube -%}{%- if ptb.username and ptb.instance -%}https://{{ ptb.instance| cgi_escape | escape}}/@{{ptb.username}}{%- endif -%}{%- endfor -%}). Ti invito a visitarlo e se ti piacciano i miei video ricordati di mettere un “like” 👍. Infine ricordati di iscriverti al canale per non perdere tutte le prossime avventure.

Giro impegnativo per il meteo avverso e per seguire le persone che erano con me, ma alla fine mi sono pure divertivo. Nessuno si è fatto male, avevamo l'attrezzatura giusta e alla fine è stata una bella avventura che può essere raccontata. Peccato la scarsissima visibilità, perché i panorami che si possono ammirare soprattutto nella via del ritorno sono a mio avviso eccezionali. Motivo in più per ritornarci di nuovo e comunque speriamo che la prossima volta sia quella buona per Bismantova.

Alla prossima e buon giro!

[^1]: Il mio altimetro deve essere andato in tilt, perché alla fine segnava 750 m.

[percorso]: https://www.komoot.it/tour/785914120?ref=wtd
[arpae]: https://www.arpae.it/it
[arpav]: https://www.arpa.veneto.it
